\section{Wstęp}
Zarządzanie zespołem nie jest trywialnym zadaniem. W ramach pracy z zespołem należy dopilnować poprawnego wykonania zadania, a także zarządzać ludźmi. Nie oznacza to tylko wyznaczania im zadań i pilnowania, aby wykonali je w założonym terminie. Zarządzanie zespołem ludzi to nie tyko zarządzanie zadaniami, ale także realizacja potrzeb pracowników.

Na skuteczność pracowników wpływa także stan psychiczny członków zespołu, nie tylko ich umiejętności. Za skutecznością idzie poprawność i skuteczność zleconych zadań, Dlatego też tak istotne jest rozeznanie w sprawie przyczyn danego działania pracowników -- zarówno czynów odbieranych negatywnie (wyeliminowanie) jak i wyjątkowo pozytywnie (podtrzymanie). Tą drugą częścią będzie zajmować się niniejsza praca -- przyczynami powodującymi dobre wykonywanie zadań, w określonych terminach, na
oczekiwanym poziomie (efekt zaangażowania w pracę). Ponadto będą badane przyczyny, które powodują, że pracownik chce w danej firmie zostać, jego podejście buduje dobrą atmosferę w pracy oraz pozytywnie wpływa na innych współpracowników (poziom satysfakcji z pracy). 

Należy pamiętać, że pracownicy niezadowoleni, jasno dający wyraz swojej frustracji, mogą zepsuć atmosferę w pracy i przelać swoje niezadowolenie na innych. Dodatkowo nieusatysfakcjonowany pracownik ma większą motywację do odejścia, co może być szkodliwe dla firmy, szczególnie gdy taka osoba ma odpowiednie doświadczenie, wiedzę oraz umiejętności. Jest zaufanym, sprawdzonym pracownikiem. Znalezienie osoby na zastępstwo zabiera czas, wyszkolenie i zbadanie jego
potencjalnych umiejętności, dodatkowo wydłużają proces podczas którego staje się przydatnym pracownikiem firmy.

Podsumowując, niniejsza praca ma za zadanie sprawdzić jak w Polsce, a dokładniej w Poznaniu, dba się o pracowników sektora IT. W szczególności badana jest satysfakcja z pracy oraz zaangażowanie w wykonywane zadania. Czy badana grupa zawodowa różni się od średniej Polaków,a może nie? Jaka jest charakterystyka tej grup i jak wiąże się z teorią odnośnie zaangażowania w pracę i satysfakcji z pracy?
